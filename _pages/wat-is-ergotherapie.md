---
permalink: /wat-is-ergotherapie/
title: "Wat is ergotherapie"
layout: single
author_profile: false
---

Ergotherapie is een paramedisch beroep dat zich richt op het bevorderen van zelfstandigheid en participatie in het dagelijks leven. Dit kan thuis, op het werk, op school of in de vrije tijd zijn. Ergotherapie richt zich op het behouden, verbeteren of compenseren van dagelijkse handelingen die door ziekte, een ongeval, ouderdom of een beperking moeilijk zijn geworden. De ergotherapeut kijkt hierbij niet alleen naar de beperking, maar juist naar de mogelijkheden binnen het handelen. De behandeling is altijd maatwerk. Samen met de cliÃ«nt wordt gezocht naar doelgerichte en praktische oplossingen, zodat men zelf de regie over het leven behoudt. 

Ergotherapie is inzetbaar in alle levensfasen: van jonge kinderen tot ouderen. 